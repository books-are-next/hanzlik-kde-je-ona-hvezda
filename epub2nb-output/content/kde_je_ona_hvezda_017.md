---
title: Heidenröslein
contentType: prose
---

<section>

Tak jemné píseň tká  
bílý spinet

Tak ohleduplné ji laská  
a vede si ji pod nebesa z brokátu

do hedvábného holubího lože  
A píseň spolu s Markétkou tu uléhá

odkládá paruku svých vlasů  
růžovou pleťovou masku své pleti

odkládá zlatý náprstek  
a s ním i dětské čarovací kouzlo

Brána Valhaly dokořán  
skřeti se dáví trianglovým smíchem

V jediné noci zestárnuvší  
doktor všech práv a filozofií

už potěžkává lopatu a rýč  
už v duchu hloubí kanály a vrší hráze

už přeorává Frísko křížem krážem  
Její hrob nikdy nenajde

</section>

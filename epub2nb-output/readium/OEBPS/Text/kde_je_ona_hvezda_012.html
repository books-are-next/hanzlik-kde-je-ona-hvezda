<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Kde je ona hvězda</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Noční můra&#160;— Nightmare</h2>

<p class="mlpverse">Trápí mě trápí noční můra<br class="calibre1"/>
trápí mé trápí několik veršů<br class="calibre1"/>
z&#160;učebnice speciální psychiatrie<br class="calibre1"/>
trápí mě trápí několik svazků<br class="calibre1"/>
bezútěšné lyriky</p>

<p class="mlpverse">Ach noční můro<br class="calibre1"/>
oh my nightmare nightmare<br class="calibre1"/>
má první lásko ve dnech líbezných<br class="calibre1"/>
když jsem byl útle mlád<br class="calibre1"/>
a&#160;bíle mi bylo pod jabloní<br class="calibre1"/>
bezpečně schovanému<br class="calibre1"/>
nádherně ukrytému<br class="calibre1"/>
maličkému ve skořápce veršů<br class="calibre1"/>
Dylana Thomase</p>

<p class="mlpverse">Oh nightmare nightmare<br class="calibre1"/>
ach má noční můro<br class="calibre1"/>
Tonu v&#160;řece času<br class="calibre1"/>
která mě rdousí jako had<br class="calibre1"/>
s&#160;hypnotickýma očima<br class="calibre1"/>
v&#160;té Léthé řece básníků<br class="calibre1"/>
v&#160;níž ty jsi dosud spočinula sotva nehtem<br class="calibre1"/>
své čínsky drobné nohy</p>

<p class="mlpverse">oh nightmare nightmare<br class="calibre1"/>
moje noční můro<br class="calibre1"/>
toto je okamžik kdy odevzdaně stojím<br class="calibre1"/>
přitisknut ke zdi<br class="calibre1"/>
svého věku jako ke zdi<br class="calibre1"/>
panelového bytu</p>

<p class="mlpverse">ach vbodni konečné ten triviální corpus delicti<br class="calibre1"/>
dvojím či trojím ostřím zdobený<br class="calibre1"/>
ten pohádkový dvojnůž nebo trojnůž<br class="calibre1"/>
ach vbodni ho doprostřed mého čela<br class="calibre1"/>
ach vyhloubí mi třetí oko<br class="calibre1"/>
mezi mýma dvěma očima<br class="calibre1"/>
ať prozřu<br class="calibre1"/>
ať pochopím už konečně<br class="calibre1"/>
proč jsem se tolik mýlil<br class="calibre1"/>
bože můj<br class="calibre1"/>
proč ve mně slunce zapadá<br class="calibre1"/>
tak záhy<br class="calibre1"/>
tak dřív než stačím vysvětlit<br class="calibre1"/>
cokoli komukoli</p>

<p class="mlpverse">oh nightmare nightmare</p>

</div>
</body>
</html>
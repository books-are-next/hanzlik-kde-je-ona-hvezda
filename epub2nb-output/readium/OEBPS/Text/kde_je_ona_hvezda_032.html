<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Kde je ona hvězda</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Nebeská pouť</h2>

<p class="mlpverse">Jenom obloha a&#160;oči dětí mohou být<br class="calibre1"/>
tak básnicky čisté<br class="calibre1"/>
tak sterilní<br class="calibre1"/>
tak bezútěšně prázdné</p>

<p class="mlpverse">a&#160;toto je líbezná nebeská pouť<br class="calibre1"/>
neboť ani nad Karpatami<br class="calibre1"/>
se neválí v&#160;cárech drákulovská mlha<br class="calibre1"/>
naopak<br class="calibre1"/>
horské potoky a&#160;okna naivních malířů se třpytí<br class="calibre1"/>
jako by letadlo rozhazovalo plnými hrstmi<br class="calibre1"/>
plátky jasmínu a&#160;slídy anebo barevná sklíčka<br class="calibre1"/>
do zázračných dětských kaleidoskopů</p>

<p class="mlpverse">ach ano<br class="calibre1"/>
Hans Christian Andersen se hrozí<br class="calibre1"/>
že tříštíme zrcadlo Zimní královny<br class="calibre1"/>
že v&#160;našich srdcích zbude jen tma<br class="calibre1"/>
dlouhá jako nukleární celoplanetární mráz</p>

<p class="mlpverse">ach ano po nevinném nebi<br class="calibre1"/>
nevinně plují nevinní beránci<br class="calibre1"/>
irelevantní lásky</p>

<p class="mlpverse">zatímco dole v&#160;neproniknutelných lesích<br class="calibre1"/>
se dosud dějí starověké mýty:<br class="calibre1"/>
na březích řek jako harfy lkají<br class="calibre1"/>
blouznivé rusálky se zlomeným srdcem<br class="calibre1"/>
v&#160;krápníkových jeskyních si hryžou klouby<br class="calibre1"/>
zoufalí princové zakletí do netvorů<br class="calibre1"/>
a&#160;z&#160;fosforeskujících pařezů<br class="calibre1"/>
vykukují úskoční trollové&#160;—<br class="calibre1"/>
ano k&#160;ránu to všechno zahalí mlha<br class="calibre1"/>
jako surrealistický sen<br class="calibre1"/>
jako ona tíživější skutečnost<br class="calibre1"/>
profesorů Adlera a&#160;Freuda</p>

<p class="mlpverse">Ach ano ale dnes<br class="calibre1"/>
obloha je neskutečně modrá<br class="calibre1"/>
modrá jako na ikoně Iona Prodana&#160;—<br class="calibre1"/>
už více než sto let<br class="calibre1"/>
na tomto křehkém skle vzlétá<br class="calibre1"/>
prorok Eliáš ve zlatém voze<br class="calibre1"/>
taženém čtyřmi červenými oři</p>

<p class="mlpverse">(ovčák pase stádo<br class="calibre1"/>
přadlena přede a&#160;kolébá dítě<br class="calibre1"/>
oráč krájí zlatým rádlem<br class="calibre1"/>
zem)</p>

<p class="mlpverse">Ach ano ale kam<br class="calibre1"/>
vzlétá prorok Eliáš?<br class="calibre1"/>
Vznáší se na nebesa legend<br class="calibre1"/>
anebo přijal nabízenou ruku<br class="calibre1"/>
budoucích civilizací<br class="calibre1"/>
a&#160;přátel smyček v&#160;časoprostoru?</p>

<p class="mlpverse">Ach ano dnes je obloha jako stvořená<br class="calibre1"/>
pro nebeskou pouť<br class="calibre1"/>
pro nanebevzetí člověka<br class="calibre1"/>
vznešené<br class="calibre1"/>
jako sousoší Henryho Moora</p>

<p class="mlpverse">neboť dvanáctileté víly na bukurešťských bulvárech<br class="calibre1"/>
se vodí za ruce jako shakespearovští milenci<br class="calibre1"/>
s&#160;rozžhavenýma očima Brancusiho byst<br class="calibre1"/>
neboť dávno zapomenutý prach<br class="calibre1"/>
básnířky Carmen Sylva z&#160;rodu královského<br class="calibre1"/>
se marně touží spojit s&#160;jedinou slzou<br class="calibre1"/>
lidského štěstí<br class="calibre1"/>
nebo lidské trýzně</p>

<p class="mlpverse">Ach ano<br class="calibre1"/>
toto je pouze naše věc</p>

<p class="mlpverse">Třpytící se zlaté hroty raket<br class="calibre1"/>
jsou připraveny následovat<br class="calibre1"/>
třpytící se zlatý Eliášův vůz</p>

</div>
</body>
</html>
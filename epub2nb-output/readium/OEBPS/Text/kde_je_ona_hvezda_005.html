<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Kde je ona hvězda</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">

<h2 class="mlpuroven2basne">Večerní otázky dětí</h2>

<p class="mlpverse">Jak velkým nebeským uchem<br class="calibre1"/>
a&#160;na jaké vlnové délce lze slyšet<br class="calibre1"/>
útrpný úsměv Mony Lisy</p>

<p class="mlpverse">Anebo naopak<br class="calibre1"/>
jakou rychlostí se rozpadá a&#160;tříští<br class="calibre1"/>
udivená tvář Raffaelova anděla</p>

<p class="mlpverse">Proč se nám vlastně hvězdy vysmívají<br class="calibre1"/>
jenom z&#160;dálky Hrozí nám<br class="calibre1"/>
svými jehlovými prsty nebo nás zvou</p>

<p class="mlpverse">A&#160;jestli půjdem jaké to tam bude<br class="calibre1"/>
Samá stříbrná hudba samá euforie<br class="calibre1"/>
anebo samé hrůzné divení</p>

<p class="mlpverse">Proč zpívají hlasy z&#160;indického dávna<br class="calibre1"/>
o&#160;vesmírech vznikajících z&#160;věčné vody<br class="calibre1"/>
Co je to věčnost A&#160;jsou víly věčné</p>

<p class="mlpverse">Jsou spočitatelná i&#160;stébla trávy<br class="calibre1"/>
I ta která se teprv narodí<br class="calibre1"/>
Kolik lidí už umřelo</p>

<p class="mlpverse">Proč umíme kouzla jenom ve snu<br class="calibre1"/>
Proč je neumíme ještě zaživa<br class="calibre1"/>
Je země Oz čtvrtým nebo dalším rozměrem</p>

<p class="mlpverse">Je písek krví kamenů<br class="calibre1"/>
Bolí to led když taje<br class="calibre1"/>
Jak jemná křídla vážek váží stín</p>

<p class="mlpverse">a&#160;proč stín jako sýček houká<br class="calibre1"/>
jenom u&#160;dveří klinické smrti<br class="calibre1"/>
Proč zmizí když se umře doopravdy</p>

<p class="mlpverse">Má noční můra muří nohy<br class="calibre1"/>
jako v&#160;pohádce A&#160;lze ty drápy zaklít<br class="calibre1"/>
čarovným proutkem Lze vypátrat štěstí</p>

<p class="mlpverse">anebo pramen pravé živé vody<br class="calibre1"/>
virgulí Jaký chemický proces<br class="calibre1"/>
přemění slané slzy hoře v&#160;perly</p>

<p class="mlpverse">Kdo nás má rád a&#160;co je to mít rád<br class="calibre1"/>
Máme svou lásku v&#160;genetickém kódu<br class="calibre1"/>
jako barvu očí a&#160;vlasů jako tvar rtů</p>

<p class="mlpverse">Kam utíká čas dospělých<br class="calibre1"/>
a&#160;kam nás dětí<br class="calibre1"/>
Proč náš čas běží rychleji</p>

<p class="mlpverse">Kdo se to imperativně vkrádá<br class="calibre1"/>
pod naše chodidla pod naše nehty<br class="calibre1"/>
s&#160;rytmem a&#160;tempem až se zalykáme</p>

<p class="mlpverse">Kdo staví naše hrady<br class="calibre1"/>
tisíce metrů pod pískovištěm<br class="calibre1"/>
a&#160;v&#160;astrofyzikálních výškách nad ním</p>

<p class="mlpverse">Kdy tady budem v&#160;bezpečí<br class="calibre1"/>
Kdy nás bůh<br class="calibre1"/>
schová pod věčné teplé kajčí peří</p>

<p class="mlpverse">Kdy tady konečné začneme věřit<br class="calibre1"/>
vaší iluzi a&#160;svému<br class="calibre1"/>
biochemickému vzorci fantazie</p>

<p class="mlpverse">Kdy nám dovolíte se bát<br class="calibre1"/>
Kdy se roztečou naše pouťové hodinky<br class="calibre1"/>
jako na surrealistickém plátnu</p>

<p class="mlpverse">Kdy se z&#160;dětství jako vydávený oheň<br class="calibre1"/>
vrátíme k&#160;vám A&#160;kdy vy polykači ohně<br class="calibre1"/>
splynete s&#160;námi</p>

</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Kde je ona hvězda</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">V&#160;nebeské tmě nad městem X</h2>

<p class="mlpverse">Je 20&#160;hodin středoevropského času<br class="calibre1"/>
Nad městem prázdné olověné nebe<br class="calibre1"/>
v&#160;první třetině října<br class="calibre1"/>
V&#160;ulicích města se blíží noc<br class="calibre1"/>
milenců toulavých koček a&#160;hotelových barů<br class="calibre1"/>
vrahů a&#160;policejních hlídek<br class="calibre1"/>
v&#160;ulicích města<br class="calibre1"/>
oči oslněné neóny<br class="calibre1"/>
a&#160;třpytem výkladních skel<br class="calibre1"/>
nedohlédnou k&#160;bezhvězdnému říjnovému nebi<br class="calibre1"/>
nespatří červený korálek<br class="calibre1"/>
osaměle blikající jako krev<br class="calibre1"/>
která intravenózně po kapkách kane a&#160;spěchá<br class="calibre1"/>
prodloužit čísi jedinečný příběh</p>

<p class="mlpverse">Korálek úporně bliká<br class="calibre1"/>
Světelné záblesky našlapují do tmy<br class="calibre1"/>
jako bosé dětské nohy jdoucí po špičkách<br class="calibre1"/>
Letadlo letí na pravidelné lince<br class="calibre1"/>
a&#160;letuška drmolivou angličtinou hlásí<br class="calibre1"/>
—&#160;Přelétáváme nad městem X</p>

<p class="mlpverse">Ach ano v&#160;ulicích města<br class="calibre1"/>
v&#160;zákoutích parků na sedadlech aut<br class="calibre1"/>
ve vypůjčených garsoniérách<br class="calibre1"/>
i&#160;pod oblouky mostů<br class="calibre1"/>
milenci píší Pohádky nesčíslných nocí<br class="calibre1"/>
a&#160;vrazi zkoušejí břitvu o&#160;vlas</p>

<p class="mlpverse">Ach ano v&#160;letounu<br class="calibre1"/>
tichounce bzučícím jako letní louka<br class="calibre1"/>
lidé se sklenkou Ballantine’s kávou a&#160;cigaretou<br class="calibre1"/>
pozorují město pod sebou<br class="calibre1"/>
ony trsy a&#160;kaskády světel<br class="calibre1"/>
vybuchujících zářících šířících se<br class="calibre1"/>
jako supernova vzplálá<br class="calibre1"/>
ve Velkém Magellanově oblaku</p>

<p class="mlpverse">Ach ano<br class="calibre1"/>
v&#160;měkkých ulicích města<br class="calibre1"/>
i&#160;v&#160;hermetickém avionu<br class="calibre1"/>
milovník neklidu pouští magnetofon<br class="calibre1"/>
a&#160;belgická zpěvačka s&#160;dürerovskou parukou<br class="calibre1"/>
zpívá jako anděl dětským hláskem<br class="calibre1"/>
—&#160;Mama can I&#160;have that big elephant<br class="calibre1"/>
over there?<br class="calibre1"/>
Ale ovšem miláčku<br class="calibre1"/>
dostaneš toho velikého slona<br class="calibre1"/>
dostaneš cokoli<br class="calibre1"/>
jen budu-li já<br class="calibre1"/>
jen budeš-li ty</p>

<p class="mlpverse">Jen budou-li světla města X</p>

<p class="mlpverse">A&#160;zatímco letuščin mikrofon<br class="calibre1"/>
nevzrušeně překonává státní hranice<br class="calibre1"/>
cestující dosud vidí světla města X<br class="calibre1"/>
ona nezhasla nezmizela v&#160;nenávratnu<br class="calibre1"/>
periferie města X předala štafetu<br class="calibre1"/>
periferii jiného města X<br class="calibre1"/>
aureoly světel se lehce dotýkají<br class="calibre1"/>
světla si podala světlo<br class="calibre1"/>
jako lidé ruce</p>

<p class="mlpverse">v&#160;této Evropě přeplněné sousedy<br class="calibre1"/>
jako letní pláž<br class="calibre1"/>
na této krásné zabydlené Zemi</p>

<p class="mlpverse">jejíž noci nepatří vrahům<br class="calibre1"/>
ale milencům<br class="calibre1"/>
a&#160;snům</p>

</div>
</body>
</html>